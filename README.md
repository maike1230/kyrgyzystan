# kyrgyzystan
<html>
  <h1>50 жашында турмушка чыккан Чолпон: канча жашта болсоңор да, бактыңар үчүн күрөшкүлө</h1>
  Мээрим Догдурбекова, Би-Би-Синин Бишкектеги кабарчысы
  <h1>"Менин он тогуздагы кызым менен анын жыйырма экидеги баласы биздин жаш кезибизди ойноп, сүйлөшүп жүрүп, урушуп кеткенибизди көрсөтүштү. Анан биз чыгып, кайра табышканыбызды көрсөтүп, бийледик"... Бир окуган кишиге бул кинотасманын сценарийинен үзүндүдөй сезилет. Бирок бул жаш кезинде арзышып, бирок бири-бирин таппай калып, далай жылдан кийин гана баш кошкондордун тою жөнүндө. Уйлөнүү үлпөтү...</h1>
  
 <p. Ошто 50 жаштагы Чолпон Оморбекова менен 57 жаштагы Юрий Югай 1-июль күнү баш кошуп, жомоктогудай үлпөт той өткөрүштү. Түгөйлөр алгач жаш кезинде жолугуп, бирок тагдыр экөөнү эки жолго салган экен. Арадан ондогон жылдар өтүп, бүгүн жаш жубайлар болуп отурган чагы.</p>

Кесиби боюнча дарыгер, медицина илимдеринин кандидаты Чолпон Оморбекова Би-Би-Сиге маек куруп, сезимдери менен бөлүштү.

<h1>Би-Би-Си: Куш бооңуздар бек болсун! Кандай сезимдер болууда?</h1>

<p>Чолпон Оморбекова: 27 жыл мурун мен төртүнчү курсту бүткөндө, Ошко практикага баргам. Юрий анда жандандыруу бөлүмүндө бөлүм башчы болуп иштечү. Биз ал бөлүмгө практикант болуп бардык эле. Ошол жерден жолугуп, бири-бирибизди жакшы көрүп калганбыз. Ошентип, экөөбүз 3-4 жылдай кыз-жигит болуп сүйлөшүп жүрдүк</p>
